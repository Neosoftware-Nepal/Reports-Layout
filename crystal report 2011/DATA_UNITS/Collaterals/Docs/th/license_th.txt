ข้อตกลงการอนุญาตให้ใช้สิทธิ์ในซอฟต์แวร์


เอกสารสำคัญ โปรดอ่านให้ละเอียด: ข้อตกลงนี้เป็นข้อตกลงในทางกฎหมายระหว่างท่านและ SAP เกี่ยวกับซอฟต์แวร์ SAP ที่มีมาพร้อมกับข้อตกลงนี้ ซึ่งอาจรวมถึงซอฟต์แวร์คอมพิวเตอร์, สื่อที่เกี่ยวข้อง, เอกสารตีพิมพ์ และเอกสารในรูปแบบออนไลน์หรือเอกสารอิเล็กทรอนิกส์ ("ซอฟต์แวร์")   ก่อนดำเนินการติดตั้งซอฟต์แวร์ ท่านต้องอ่าน รับทราบ และยอมรับข้อกำหนดและเงื่อนไขต่างๆ ของสัญญาอนุญาตให้ใช้สิทธิ์ในซอฟต์แวร์นี้ (“สัญญา”) หากท่านไม่ยอมรับข้อกำหนดและเงื่อนไขต่างๆ ของสัญญานี้ ท่านต้องส่งคืนซอฟต์แวร์ให้กับสถานที่ซึ่งท่านได้รับซอฟต์แวร์นั้นมาภายในสามสิบ (30) วันนับจากวันที่ซื้อ โดยท่านจะได้รับเงินคืนเต็มจำนวน

1.  การอนุญาตให้ใช้สิทธิ์ SAP ให้สิทธิ์การใช้งานที่ไม่ใช่สิทธิ์ขาดและสิทธิ์การใช้งานแบบจำกัดแก่ท่านสำหรับการใช้งานผลิตภัณฑ์ซอฟต์แวร์และฟังก์ชันต่างๆ ที่ท่านชำระค่าธรรมเนียมไว้เท่านั้นเพื่อวัตถุประสงค์ทางธุรกิจภายในของท่าน และสอดคล้องกับข้อตกลงและเงื่อนไขของข้อตกลงการอนุญาตให้ใช้สิทธิ์นี้ ซอฟต์แวร์นี้เป็นเพียงการอนุญาตให้ใช้สิทธิ์แก่ท่านมิใช่เป็นการจำหน่ายแต่อย่างใด  หากท่านได้ผลิตภัณฑ์นี้มาเป็นข้อเสนอพิเศษหรือเป็นสิทธิ์การใช้งานเพื่อการส่งเสริมการขาย ซึ่งรวมอยู่กับผลิตภัณฑ์ SAP อื่น หรือรวมอยู่ในชุดซอฟต์แวร์หรือรวมเข้ากับผลิตภัณฑ์ของผู้ผลิตอื่นจะมีข้อจำกัดเพิ่มเติมซึ่งได้กำหนดไว้แล้วในสิทธิ์การใช้งานซอฟต์แวร์ในข้อ 3  การอนุญาตให้ใช้สิทธิ์นี้จะไม่มีผลใช้กับโปรแกรมซอฟต์แวร์อื่นใดที่ให้มากับซอฟต์แวร์ รวมทั้งซอฟต์แวร์เพื่อการส่งเสริมการขายซึ่งอยู่ภายใต้การควบคุมของข้อตกลงการอนุญาตให้ใช้สิทธิ์ซอฟต์แวร์ซึ่งรวมอยู่กับซอฟต์แวร์ดังกล่าว  หากท่านได้มาซึ่งหรือได้รับไดเรกทอรี, ส่วนประกอบ, ตัวเชื่อมต่อ, ยูทิลิตี, ข้อมูล, หรือสิ่งอื่นใดจาก SAP สำหรับใช้กับซอฟต์แวร์ (“เทคโนโลยีเพิ่มเติม”) การใช้เทคโนโลยีเพิ่มเติมของท่านจะต้องเป็นไปตามข้อกำหนด, เงื่อนไข, ข้อผูกพัน และข้อจำกัดของสัญญานี้   คำว่า "ซอฟต์แวร์" ที่ใช้ในที่นี้ จะรวมถึงเทคโนโลยีเพิ่มเติมและผลิตภัณฑ์ของผู้ผลิตอื่นด้วย 
“SAP” หมายถึงบริษัท SAP ซึ่งท่านได้ซื้อสิทธิในซอฟต์แวร์หรือบริการที่เกี่ยวข้อง ทั้งโดยทางตรงหรือทางอ้อมผ่านทางผู้ค้า หรือหากไม่มีบริษัท SAP อยู่ในประเทศของท่าน จะหมายถึง Business Objects Software Limited

2. การติดตั้งและการใช้งาน ท่านสามารถติดตั้งและใช้งานซอฟต์แวร์ตามการตั้งค่าการเชื่อมต่ออุปกรณ์ (Configuration) และตามจำนวนสิทธิซึ่งท่านได้รับอนุญาตให้ใช้เท่านั้น ท่านอาจต้องติดตั้งสำเนาซอฟต์แวร์ที่ไม่ก่อให้เกิดการดำเนินงานเพื่อการกู้คืนจากความเสียหาย การรีสตาร์ทและการสำรองข้อมูลกรณีฉุกเฉิน รวมถึงแต่ไม่จำกัดเพียงการทำสำเนาเพื่อวัตถุประสงค์ดังกล่าวสำหรับใช้งานในส่วนที่มีการกู้คืนจากความเสียหายอย่างน้อยหนึ่งส่วน ในการใช้สิทธิ์ในซอฟต์แวร์ของท่านภายใต้สัญญาการอนุญาตให้ใช้สิทธิ์นี้ ท่านต้องเริ่มใช้งานในสำเนาซอฟต์แวร์ตามขั้นตอนที่ได้ระบุไว้เกี่ยวกับขั้นตอนการเริ่มใช้งาน  SAP อาจควบคุมจำนวนและประเภทของสิทธิ์การใช้งาน ตลอดจนการใช้งานซอฟต์แวร์โดยใช้รหัสคีย์

3. สิทธิ์การใช้งานซอฟต์แวร์  สิทธิ์การใช้งานซอฟต์แวร์ที่ประกอบด้วยข้อกำหนดเพิ่มเติมเกี่ยวกับการใช้ซอฟต์แวร์ของคุณมีอยู่ใน www.sap.com/company/legal รวมเข้าไว้ในที่นี้โดยอ้างอิงตามนี้  ท่านรับทราบและยอมรับว่าข้อกำหนดเพิ่มเติมเหล่านี้ถือเป็นส่วนหนึ่งของสัญญานี้

4. กรรมสิทธิ์SAP และ/หรือซัพพลายเออร์จะคงไว้ซึ่งสิทธิ์, กรรมสิทธิ์ และประโยชน์ทั้งหมดของซอฟต์แวร์รวมถึงสำเนาทั้งหมดตลอดเวลา ไม่ว่าจะอยู่ในรูปแบบหรือสื่อที่มีลักษณะเป็นต้นฉบับหรือสำเนาซึ่งทำขึ้นในภายหลัง  ท่านไม่ได้เป็นเจ้าของหรือมีสิทธิเรียกร้องหรือมีกรรมสิทธิ์ในซอฟต์แวร์หรือสิทธิบัตร, ลิขสิทธิ์, เครื่องหมายการค้า หรือทรัพย์สินทางปัญญาอื่นๆ ที่เกี่ยวข้อง  ท่านตกลงที่จะรักษาความลับใน ซอฟต์แวร์, ข้อกำหนดของสัญญานี้ ตลอดจนการทดสอบมาตรฐานซอฟต์แวร์หรือการทดสอบอื่นที่มีลักษณะเดียวกัน (ไม่ว่าจะดำเนินการโดยท่าน, SAP หรือบุคคลอื่น) และจะป้องกันมิให้มีการเปิดเผยหรือใช้งานโดยไม่ได้รับอนุญาต เว้นแต่จะได้รับความยินยอมเป็นลายลักษณ์อักษรจาก SAP ก่อน  SAP และ/หรือซัพพลายเออร์ขอสงวนสิทธิ์ใดๆ ที่ไม่ได้ให้อนุญาตแก่ท่านอย่างชัดแจ้ง  ซัพพลายเออร์ของ SAP เป็นบุคคลภายนอกผู้รับประโยชน์ของสัญญาการอนุญาตให้ใช้สิทธิ์นี้ และมีสิทธิ์โดยชัดแจ้งที่จะยึดถือและบังคับใช้ตามข้อกำหนดที่ระบุไว้ในที่นี้โดยตรง 

5. ลิขสิทธิ์ ซอฟต์แวร์เป็นลิขสิทธิ์ของ SAP และ/หรือซัพพลายเออร์ และอยู่ภายใต้ความคุ้มครองของกฎหมายลิขสิทธิ์และกฎหมายสิทธิบัตรของสหรัฐอเมริกา และสนธิสัญญาระหว่างประเทศต่างๆ    ท่านไม่สามารถทำสำเนาซอฟต์แวร์ได้ เว้นแต่  (a) เพื่อจัดทำสำเนาข้อมูลสำรองที่ไม่ใช่เพื่อการผลิต หรือ (b) เพื่อติดตั้งคอมโพเนนต์ซอฟต์แวร์ที่ท่านให้สิทธิ์การใช้งานซึ่งกำหนดไว้ในข้อ 2 บนคอมพิวเตอร์ในฐานะที่เป็นส่วนหนึ่งของการดำเนินการเข้าใช้ซอฟต์แวร์  ท่านสามารถทำสำเนาของเอกสารที่มาพร้อมกับซอฟต์แวร์ได้ในจำนวนที่เหมาะสม (ไม่ว่าจะอยู่ในรูปแบบเอกสารหรืออิเล็กทรอนิกส์) ซึ่งระบุว่าผู้ใช้งานซึ่งได้รับอนุญาตนี้จะใช้สำเนาดังกล่าวร่วมกับการใช้งานซอฟต์แวร์ของตนเท่านั้น และไม่สามารถเผยแพร่ซ้ำหรือแจกจ่ายให้แก่บุคคลอื่นได้  ท่านต้องจัดทำเอกสารเกี่ยวกับการแจ้งลิขสิทธิ์, เครื่องหมายการค้า หรือคำอธิบายกรรมสิทธิ์อื่นๆ ของ SAP และซัพพลายเออร์ไว้ในสำเนาซอฟต์แวร์หรือเอกสารที่ท่านจัดทำขึ้น  การทำสำเนาซอฟต์แวร์อื่นใดทั้งหมดที่ท่านจัดทำขึ้นนอกจากนี้ถือเป็นการละเมิดสัญญาสิทธิ์การใช้งานนี้

6. ข้อจำกัด เว้นแต่จะได้รับอนุญาตโดยชัดแจ้งตามสัญญาอนุญาตให้ใช้สิทธิ์นี้หรือตามกฎหมาย ท่านไม่สามารถดำเนินการต่อไปนี้ได้ (a) ให้เช่า, ให้ยืม, ขายต่อ, โอน, ให้ใช้สิทธิช่วง หรือแจกจ่ายซอฟต์แวร์ หรือสิทธิ์ใดๆ ที่ได้รับจากสัญญาอนุญาตให้ใช้สิทธิ์นี้โดยมิได้รับอนุญาตเป็นลายลักษณ์อักษรอย่างชัดแจ้งจาก SAP (b) ใช้ซอฟต์แวร์เพื่อจัดเตรียมหรือใช้งานผู้ให้บริการแอปพลิเคชัน (ASP), หน่วยงานให้บริการคอมพิวเตอร์, การตลาด, การฝึกอบรมบุคคลอื่น, บริการจัดหาจากแหล่งภายนอก หรือบริการให้คำปรึกษา หรือบริการเชิงพาณิชย์อื่นใดที่เกี่ยวข้องกับซอฟต์แวร์ เช่น เพื่อพัฒนาสื่อสำหรับฝึกอบรม (c) แก้ไข (แม้ว่าจะเป็นกรณีเพื่อการแก้ไขข้อผิดพลาด), ดัดแปลง หรือแปลซอฟต์แวร์หรือสร้างงานที่ได้มาจากต้นฉบับ เว้นแต่ในกรณีที่จำเป็นต้องกำหนดค่าซอฟต์แวร์โดยใช้เมนู, ตัวเลือก และเครื่องมือที่จัดเตรียมไว้ให้เพื่อวัตถุประสงค์ดังกล่าวและมีอยู่ในซอฟต์แวร์ (d) ทำสร้างไฟล์แบบย้อนกลับแบบใดก็ตาม, แยกชิ้นส่วน หรือแยกส่วนประกอบซอฟต์แวร์หรือรูปแบบไฟล์รายงาน .RPT (ซึ่งรวมถึงการเรียบเรียงย้อนกลับเพื่อให้แน่ใจว่ามีความสามารถใช้งานระหว่างกัน) หรือส่วนใดๆ เว้นแต่ในขอบเขตและเพื่อวัตถุประสงค์โดยชัดแจ้งตามที่กฎหมายกำหนดโดยไม่คำนึงถึงข้อจำกัดนี้ (e) ใช้ซอฟต์แวร์เพื่อพัฒนาผลิตภัณฑ์ในทางแข่งขันกับการนำเสนอผลิตภัณฑ์ใดๆของ SAP (f) ใช้ซอฟต์แวร์เพื่อพัฒนาผลิตภัณฑ์ที่แปลงรูปแบบไฟล์รายงาน (.RPT) เป็นรูปแบบไฟล์อื่นที่ใช้ในการเขียนรายงานทั่วไป การวิเคราะห์ข้อมูล หรือผลิตภัณฑ์การส่งมอบรายงานซึ่งไม่ใช่ทรัพย์สินของSAP (g) ใช้รหัสคีย์ที่ไม่ได้รับอนุญาตหรือแจกจ่ายรหัสคีย์ (h) เปิดเผยผลการทดสอบมาตรฐานซอฟต์แวร์ใดๆ แก่บุคคลอื่นโดยไม่ได้รับอนุญาตเป็นลายลักษณ์อักษรจาก SAP ก่อน (i) อนุญาตให้บุคคลอื่นเข้าถึง หรือใช้งานซอฟต์แวร์ เว้นแต่จะได้รับอนุญาตโดยชัดแจ้งในที่นี้ และ (j) แจกจ่ายหรือเผยแพร่รหัสคีย์   ทั้งนี้ ในกรณีที่ท่านต้องการใช้สิทธิ์ใดๆ ในการทำสร้างไฟล์แบบย้อนกลับเพื่อให้แน่ใจว่ามีความสามารถใช้งานระหว่างกันโดยถูกกฎหมาย ท่านควรแจ้ง SAP เป็นลายลักษณ์อักษรก่อน และโดยดุลยพินิจของ SAP ในการเสนอข้อมูลและให้ความช่วยเหลือที่ต้องการตามสมควรเพื่อให้แน่ใจว่ามีความสามารถใช้งานระหว่างกันของซอฟต์แวร์กับผลิตภัณฑ์อื่นของท่านโดยคิดค่าธรรมเนียมตามที่ตกลงไว้ร่วมกัน (หากมี) 

7. การรับประกันอย่างจำกัดและการแก้ไข 

(a) ไม่รวมถึงผลิตภัณฑ์ของผู้ผลิตอื่นๆ SAP ขอรับประกันต่อท่านว่า (i) ในระยะเวลาหก (6) เดือนนับจากวันส่งมอบซอฟต์แวร์ ซอฟต์แวร์จะทำงานตามที่กำหนดไว้ในเอกสารมาตรฐานซึ่งมีมาพร้อมกับซอฟต์แวร์ และ (ii) ในระยะเวลาหก (6) เดือนนับจากวันส่งมอบสื่อ (เช่น ซีดีรอม, ดีวีดี และการแจกจ่ายซอฟต์แวร์อิเล็กทรอนิกส์) สื่อดังกล่าวจะไม่มีข้อบกพร่องใดๆ ในวัสดุและการผลิต การรับประกันโดยนัยใดๆ ของซอฟต์แวร์และผลิตภัณฑ์ของผู้ผลิตรายอื่นและสื่อจะจำกัดอยู่ในสามสิบ (30) วันนับจากวันส่งมอบ และการรับประกันดังกล่าวจะไม่สามารถเพิกถอนได้ตามข้อ 8(c) นี้ การรับประกันข้างต้นจะไม่ครอบคลุมถึงข้อบกพร่องอันเป็นผลมาจากการเกิดอุบัติเหตุ, การใช้งานที่ไม่ถูกต้อง, การซ่อมแซมโดยไม่ได้รับอนุญาต, การดัดแปลง, การปรับปรุงประสิทธิภาพ หรือการใช้งานผิดประเภท SAP ไม่ได้รับประกันว่าซอฟต์แวร์จะใช้ทำงานได้โดยไม่ติดขัดหรือปราศจากข้อผิดพลาด การส่งสำเนาเพิ่มเติมของซอฟต์แวร์ หรือการแก้ไขซอฟต์แวร์ หรือการอัปเกรดซอฟต์แวร์ รวมทั้งรุ่นต่างๆ ที่อยู่ภายใต้บริการสนับสนุนจะไม่นับเป็นการเริ่มต้นระยะเวลาการรับประกันใหม่หรือมีผลต่อระยะเวลาการรับประกัน

(b) การแก้ไขความเสียหายอย่างจำกัดที่เกิดขึ้นจากการรับประกันตามที่กล่าวมาในตอนต้นนั้น จะเป็นข้อใดข้อหนึ่งต่อไปนี้ตามตัวเลือกของ SAP (i) การแก้ไขหรือการเปลี่ยนซอฟต์แวร์กับผลิตภัณฑ์ที่เป็นไปตามการรับประกันแบบมีข้อจำกัดที่ระบุไว้ข้างต้น หรือ (ii) การคืนเงินสำหรับซอฟต์แวร์และการสิ้นสุดสัญญาการอนุญาตให้ใช้สิทธิ์นี้เนื่องจากสำเนาดังกล่าวไม่เป็นไปตามสัญญา SAP จะดำเนินการเยียวยาแก้ไขดังกล่าวให้แก่ท่าน หากท่านแจ้ง SAP เป็นลายลักษณ์อักษรถึงความเสียหายจากการรับประกันนั้น ภายในระยะเวลาหก (6) เดือนนับจากวันส่งมอบซอฟต์แวร์

(c) เว้นแต่การรับประกันที่ระบุไว้โดยชัดแจ้งในข้อ 8 นี้ SAP และซัพพลายเออร์ขอสงวนสิทธิ์ในการรับประกันอื่นๆ ทั้งหมด ซึ่งรวมถึงแต่ไม่จำกัดเพียงการรับประกันโดยนัยใดๆ (I) ในเชิงพาณิชย์ (II) ความเหมาะสมเพื่อการใช้งานเฉพาะด้าน (III) การไม่ละเมิดสิทธิ์ของบุคคลอื่น หรือ (IV) ข้อบกพร่องที่ปิดบังไว้ ในกรณีที่บางรัฐ/บางเขตอำนาจศาลไม่อนุญาตให้มีข้อยกเว้นของการรับประกันโดยนัย ข้อยกเว้นดังกล่าวจึงไม่สามารถนำมาใช้ได้ ตลอดจนสิทธิ์ตามกฎหมายอาจแตกต่างกันไปตามรัฐหรือเขตอำนาจศาล   ท่านยอมรับว่าในการเข้าทำสัญญานี้ท่านใช้ประสบการณ์ ทักษะ และการตัดสินของท่านเองในการประเมินซอฟต์แวร์ และท่านพึงพอใจในความเหมาะสมของซอฟต์แวร์ว่าสามารถตอบสนองความต้องการของท่าน

8. ข้อจำกัดความรับผิด ภายใต้บทบัญญัติของกฎหมาย SAP หรือผู้จัดจำหน่าย, ซัพพลายเออร์ หรือบริษัทในเครือไม่มีความรับผิดใดๆ ต่อท่านหรือบุคคลอื่นใดสำหรับความเสียหายทางอ้อม, ความเสียหายเฉพาะ, ความเสียหายที่เกิดขึ้นโดยอุบัติเหตุ, ความเสียหายที่เป็นผลสืบเนื่องหรือผลจากการกระทำความผิด ซึ่งรวมถึงแต่ไม่จำกัดเพียงผลกำไรหรือรายได้ที่สูญเสียไป, ความสูญเสียหรือความไม่ถูกต้องของข้อมูลใดๆ หรือค่าใช้จ่ายของสินค้าทดแทน โดยไม่คำนึงถึงหลักการความรับผิด (รวมถึงความประมาทเลินเล่อ) และถึงแม้ว่า SAP จะทราบถึงความเป็นไปได้ที่อาจเกิดความเสียหายดังกล่าวแล้วก็ตาม  ความรับผิดชอบทั้งหมดของ SAP และซัพพลายเออร์ต่อความเสียหายโดยตรงตามจริงเนื่องด้วยสาเหตุใดก็ตาม จะจำกัดเพียงค่าธรรมเนียมการอนุญาตให้ใช้สิทธิ์ในซอฟต์แวร์ที่ท่านชำระสำหรับซอฟต์แวร์หรือค่าธรรมเนียมที่ท่านชำระสำหรับบริการซึ่งก่อให้เกิดความเสียหายต่างๆ โดยตรง  SAP จะไม่รับผิดต่อความเสียหายใดๆ จากผลิตภัณฑ์ของผู้ผลิตรายอื่น อย่างไรก็ตามข้อจำกัดเหล่านี้จะมีผลใช้บังคับแม้ว่าจะไม่เป็นไปตามวัตถุประสงค์สำคัญของการจำกัดการแก้ไขความเสียหาย การจัดสรรความเสี่ยงดังกล่าวจะสอดคล้องกับค่าธรรมเนียมที่คิดภายใต้สัญญาการอนุญาตให้ใช้สิทธิ์นี้ ในกรณีที่บางรัฐ/เขตอำนาจศาลไม่อนุญาตให้มีข้อจำกัดหรือการยกเว้นความรับผิดในบางกรณีที่รวมอยู่ในข้อนี้ ข้อจำกัดดังกล่าวจะไม่มีผลบังคับใช้ในกรณีดังกล่าว

9. บริการสนับสนุน SAP จะจัดเตรียมบริการสนับสนุนสำหรับผลิตภัณฑ์ให้กับท่านตามที่ระบุไว้ในฟอร์มสั่งซื้อหรือเอกสารการสั่งซื้ออื่นๆ ซึ่งเป็นไปตามกำหนดการสนับสนุนของ SAP ที่เกี่ยวข้องในปัจจุบัน สามารถดูได้ที่ www.sap.com/company/legal และได้รวมเข้าไว้ในที่นี้โดยอ้างอิงตามนี้  

10. การสิ้นสุดสัญญา เว้นแต่เป็นซอฟต์แวร์ที่ให้สิทธิ์การใช้งานแบบการสมัครเป็นสมาชิก หรือมีการกำหนดไว้เป็นอย่างอื่นในตารางการสั่งซื้อ, ใบสั่งซื้อ หรือใบเสนอราคาของ SAP ที่เป็นลายลักษณ์อักษรซึ่งอ้างถึงในใบสั่งซื้อ สิทธิ์การใช้งานซอฟต์แวร์ที่ให้ไว้ด้านล่างนี้จะมีอยู่ต่อไป  หากซอฟต์แวร์ที่ให้สิทธิ์การใช้งานแบบสมัครเป็นสมาชิก  และเว้นเสียแต่ว่ามีการต่ออายุของข้อกำหนดเมื่อถึงหรือก่อนวันหมดอายุของสิทธิ์การใช้งานที่สมัครเป็นสมาชิกไว้ในปัจจุบัน สิทธิ์อนุญาตใช้งานแบบสมัครเป็นสมาชิกนั้นจะสิ้นสุดลง  นอกเหนือจากที่กล่าวมานี้ SAP อาจบอกเลิกสัญญานี้และสิทธิ์การใช้งานและบริการใดๆ ที่ให้ไว้ในที่นี้ทันที หาก  (i) SAP แจ้งท่านเป็นลายลักษณ์อักษรถึงการละเมิด และการละเมิดดังกล่าวไม่ได้รับการแก้ไขภายในสามสิบ (30) วัน หรือ (ii) ท่านได้โอนสิทธิเรียกร้องเกี่ยวกับผลประโยชน์ของเจ้าหนี้หรือเริ่มดำเนินการโดยหรือสำหรับท่านเกี่ยวกับกฎหมายล้มละลาย, กฎหมายการมีหนี้สินล้นพ้นตัว หรือกฎหมายการผ่อนปรนลูกหนี้  การสิ้นสุดสัญญาไม่ทำให้ท่านหลุดพ้นจากหนี้ค่าธรรมเนียมที่ค้าง และไม่เป็นการจำกัดสิทธิไล่เบี้ยที่คู่สัญญาอีกฝ่ายเพื่อชดใช้ค่าเสียหาย  เมื่อ SAP บอกเลิกสัญญานี้หรือส่วนใดๆ SAP จะไม่มีข้อผูกพันในการคืนเงินค่าธรรมเนียมใดๆที่ท่านได้ชำระ และท่านยินยอมสละสิทธิ์การเรียกร้องสิทธิ์ขอคืนเงินใดๆ และสิทธิ์ทั้งหมดตลอดไปและไม่มีเงื่อนไข  หากการให้สิทธิ์ใช้งานซอฟต์แวร์ถูกเพิกถอนหรือหมดอายุ ท่านต้องรับรองเป็นลายลักษณ์อักษรแก่ SAP ว่าท่านได้ยกเลิกการติดตั้งโดยทันทีและทำลายสำเนาของซอฟต์แวร์ทั้งหมดภายในสามสิบ (30) วันนับจากการเพิกถอน/หมดอายุ แม้ว่าสัญญานี้จะสิ้นสุดลง ให้ข้อ 8(c),9,11,13, 15 และ 17 ยังคงมีผลบังคับใช้ต่อไป
11. การตรวจสอบ  ตลอดระยะเวลาที่สัญญานี้มีผลบังคับใช้และหลังจากที่สัญญาสิ้นสุดลงหรือสัญญาหมดอายุเป็นเวลาสาม (3) ปี SAP อาจตรวจสอบบัญชีและบันทึกต่างๆ ของท่านเพื่อดูว่าท่านปฏิบัติตามสัญญานี้หรือไม่ โดยจะแจ้งให้ท่านทราบตามความเหมาะสม และ SAP จะเป็นผู้รับผิดชอบค่าใช้จ่าย  ทั้งนี้ในกรณีที่การตรวจสอบใดๆ ดังกล่าว ปรากฏว่าท่านชำระเงินแก่ SAP น้อยกว่าที่กำหนดไว้โดยคิดเป็นจำนวนเงินมากกว่าห้าเปอร์เซ็นต์ (5%) ของจำนวนเงินที่ SAP กำหนดในระยะเวลาที่มีการตรวจสอบ หรือในกรณีที่ท่านผิดสัญญาใดๆ ต่อจากนี้โดยเจตนา รวมถึงการดำเนินการแก้ไขใดๆที่ SAP พึงมี ท่านต้องชำระเงินหรือชำระค่าใช้จ่ายในการตรวจสอบคืนแก่ SAP

12. บททั่วไป เว้นแต่จะเป็นเอกสิทธิ์ตามรัฐบัญญัติของสหรัฐอเมริกา สัญญานี้บังคับใช้โดยกฎหมายแห่งรัฐนิวยอร์ก สหรัฐอเมริกา โดยไม่มีการอ้างอิงถึงบทบัญญัติของกฎหมายขัดกันและอนุสัญญาว่าด้วยสัญญาการจำหน่ายสินค้าระหว่างประเทศปี 1980 ของสหประชาชาติ และการแก้ไขเพิ่มเติมใดๆ ที่มี หากข้อกำหนดใดๆ ของสัญญานี้ไม่สมบูรณ์ทางกฎหมาย ความไม่สมบูรณ์ดังกล่าวจะไม่ส่งผลถึงความสมบูรณ์ในส่วนอื่นของสัญญานี้ สัญญานี้เป็นสิทธิ์การใช้งานซอฟต์แวร์และกำหนดการสนับสนุนของ SAP ซึ่งรวมเข้าไว้ในที่นี้โดยอ้างอิงตามนี้ ประกอบด้วยสัญญาทั้งหลายระหว่างท่านและ SAP และใช้แทนที่สัญญาใดๆ ก่อนหน้านี้ทั้งที่เขียนขึ้นเป็นลายลักษณ์อักษรหรือกล่าวด้วยวาจา ซึ่งเกี่ยวข้องกับสาระสำคัญในสัญญานี้ สัญญานี้ไม่สามารถแก้ไขเปลี่ยนแปลงได้ เว้นแต่จะทำเป็นลายลักษณ์อักษรและลงนามโดยตัวแทนที่ได้รับอนุญาตของแต่ละฝ่ายอย่างถูกต้อง หากท่านได้ซอฟต์แวร์มาในนามของหน่วยงาน ท่านต้องแสดงและให้การรับประกันว่าท่านมีอำนาจกระทำการตามกฎหมายเพื่อผูกพันหน่วยงานดังกล่าวต่อสัญญานี้ สัญญาการอนุญาตให้ใช้สิทธิ์นี้จะใช้แทนข้อกำหนดต่างๆ ที่ปรากฏในใบสั่งซื้อใดๆ หรือเอกสารการสั่งซื้ออื่นๆ ของท่าน ในกรณีที่ท่านและ SAP ได้ตกลงร่วมกันลงนามในสัญญาการอนุญาตให้ใช้สิทธิ์ซอฟต์แวร์ต้นฉบับ ("MSLA") ต่างหาก และได้ซอฟต์แวร์มาตาม MSLA ดังกล่าว ให้ข้อกำหนดของ MSLA มีผลใช้บังคับกับการใช้งานซอฟต์แวร์ของท่าน และข้อกำหนดต่างๆ ในสัญญาการอนุญาตให้ใช้สิทธิ์นี้ให้ใช้ข้อกำหนดของ MSLA แทน ชื่อผลิตภัณฑ์ของซอฟต์แวร์เป็นเครื่องหมายการค้าหรือเครื่องหมายการค้าจดทะเบียนของ SAP หากท่านมีข้อสงสัยเกี่ยวกับสัญญาการอนุญาตให้ใช้สิทธิ์นี้ โปรดติดต่อสำนักงานขายของ SAP ในเขตพื้นที่ของท่านหรือผู้ค้าปลีกที่ได้รับอนุญาต หรือเขียนจดหมายถึง: SAP, Attn: Contracts Department, 3410 Hillview Ave., Palo Alto, CA 94304, USA

13. สิทธิ์แบบจำกัดของรัฐบาลสหรัฐอเมริกา ซอฟต์แวร์ถือเป็น "สินค้าเชิงพาณิชย์" ตามนิยามที่ระบุไว้ใน 48 C.F.R. 2.101 (ตุลาคม 1995) ซึ่งประกอบด้วย "ซอฟต์แวร์คอมพิวเตอร์เชิงพาณิชย์" และ "เอกสารซอฟต์แวร์คอมพิวเตอร์เชิงพาณิชย์" ตามข้อกำหนดดังกล่าวที่ใช้ใน 48 C.F.R. 12.212 (กันยายน 1995) ตาม 48 C.F.R. 12.212 และ 48 C.F.R. 227.7202-1 ถึง 227.7202-4 (มิถุนายน 1995) (หรือบทบัญญัติในลำดับชั้นเดียวกัน เช่น ในส่วนเพิ่มเติมของหน่วยงานรัฐบาลสหรัฐอเมริกาต่างๆ ที่เกี่ยวข้อง) ผู้ใช้ทั้งหมดของรัฐบาลสหรัฐอเมริกาจะได้ซอฟต์แวร์มาพร้อมกับสิทธิ์ดังกล่าวที่กำหนดไว้ในที่นี้เท่านั้น ผู้ผลิตคือ SAP, 3410 Hillview Ave., Palo Alto, CA 94304, USA 

14. การควบคุมการส่งออก การใช้ซอฟต์แวร์นี้ขึ้นอยู่กับข้อกำหนดว่าด้วยการบริหารการส่งออกของสหรัฐ (U.S. Export Administration Regulations)  ท่านยอมรับว่า: (a) ท่านไม่ได้เป็นพลเมือง ไม่ได้มีสัญชาติหรือผู้ที่อาศัยอยู่ใน และไม่ได้อยู่ภายใต้รัฐบาลของคิวบา อิหร่าน เกาหลีเหนือ ซีเรีย ซูดาน รวมทั้งประเทศอื่นๆ ที่สหรัฐอเมริกาได้ห้ามการส่งออกไปยัง (b) ท่านต้องไม่ส่งออกหรือส่งออกใหม่สำหรับซอฟต์แวร์ทั้งโดยทางตรงหรือทางอ้อม ไม่ว่าจะไปยังประเทศที่ระบุไว้ข้างต้นหรือไปให้กับพลเมือง บุคคลผู้มีสัญชาติ หรือผู้ที่อยู่อาศัยในประเทศเหล่านั้น (c) ท่านต้องไม่อยู่ในรายชื่อของ United States Department of Treasury เกี่ยวกับชาติที่ได้รับการระบุโดยเฉพาะ, ผู้ก่อการร้ายที่ระบุไว้โดยเฉพาะ และผู้ค้ายาเสพติด รวมทั้งต้องไม่อยู่ในรายชื่อของ United States Department of Commerce Table of Denial Orders (d) ท่านจะต้องไม่ส่งออกหรือส่งออกใหม่สำหรับซอฟต์แวร์ทั้งโดยทางตรงหรือทางอ้อม ไปยังบุคคลที่มีชื่ออยู่ในรายการดังที่กล่าวข้างต้น และ (e) ท่านจะต้องไม่ใช้ซอฟต์แวร์สำหรับ และไม่อนุญาตให้ใช้ซอฟต์แวร์ในวัตถุประสงค์ที่ละเมิดต่อกฎหมายของสหรัฐอเมริกา ซึ่งรวมถึงแต่ไม่จำกัดเพียง การพัฒนา การออกแบบ การผลิต หรือการผลิตอาวุธนิวเคลียร์ อาวุธชีวภาพหรือเคมีที่มีผลการทำลายล้างรุนแรง  สำหรับข้อมูลเพิ่มเติม โปรดดู www.sap.com/company/legal 
15. ข้อกำหนดการสั่งซื้อ ใบสั่งซื้อที่เป็นไปตามข้อกำหนดใบสั่งซื้อของ SAP จะได้รับการยอมรับจากบริษัทต่างๆ ที่มีคุณสมบัติเหมาะสม ระยะเวลาของใบสั่งซื้อที่พิมพ์ไว้ล่วงหน้าทั้งหมดที่ไม่ได้รับการอนุมัติเป็นลายลักษณ์อักษรจาก SAP จะไม่มีผลบังคับใช้ ระยะเวลาในการชำระเงินคือ 30 วันนับจากวันที่ออกใบแจ้งหนี้ ข้อกำหนด FOB ของ SAP  SAP ขอปฏิเสธความรับผิดในการรับประกันราคาทั้งหมด ท่านตกลงเป็นผู้รับผิดชอบในการชำระเงินเกี่ยวกับการขาย, การใช้งาน, การใช้แล้วหมดไป, VAT, GST และภาษีต่างๆ ที่เกี่ยวข้องทั้งหมด ตลอดจนค่าธรรมเนียมการส่งออกและนำเข้าทั้งหมด, ภาษีศุลกากรและค่าใช้จ่ายที่คล้ายคลึงกัน โดยไม่รวมถึงภาษีต่างๆ ตามรายได้สุทธิของ SAP

16	ข้อกำหนดเฉพาะประเทศ
หากท่านซื้อซอฟต์แวร์ในพื้นที่ใดๆ ที่ระบุไว้ด้านล่างนี้ (“พื้นที่ท้องถิ่น”) ข้อนี้จะกำหนดข้อกำหนดเฉพาะ ตลอดจนข้อยกเว้นของข้อกำหนดและเงื่อนไขข้างต้น ในกรณีที่ข้อกำหนดใดๆ ซึ่งมีผลบังคับใช้กับพื้นที่ท้องถิ่น (“ข้อกำหนดในท้องถิ่น”) ที่ระบุไว้ด้านล่างขัดแย้งกับข้อกำหนดและเงื่อนไขอื่นใดในสัญญานี้ ให้ข้อกำหนดในท้องถิ่นใช้บังคับแทนข้อตกลงและเงื่อนไขอื่นดังกล่าวเกี่ยวกับสิทธิ์การใช้งานใดๆ ที่ซื้อในพื้นที่ท้องถิ่น

ออสเตรเลีย: 

a)  การรับประกันแบบมีข้อจำกัดและการแก้ไข (ข้อ 7): ข้อความต่อไปนี้ได้รับการเพิ่มเติมไว้:

การรับประกันต่างๆ ที่ระบุไว้ในข้อนี้จะเพิ่มเติมลงในสิทธิ์ใดๆ ที่ท่านอาจมีอยู่ภายใต้กฎหมายว่าด้วยแนวปฏิบัติด้านการค้า ค.ศ.1974 (Trade Practices Act 1974) หรือบทบัญญัติกฎหมายอื่น และจะจำกัดเฉพาะในขอบเขตที่บทบัญญัติกฎหมายที่มีผลบังคับใช้อนุญาตเท่านั้น

b)  การจำกัดความรับผิด (ข้อ 8): ข้อความต่อไปนี้ได้รับการเพิ่มเติมไว้:

ในกรณีที่กฎหมายอนุญาต เมื่อ SAP ละเมิดเงื่อนไขหรือการรับประกันโดยนัยของ Trade Practices Act 1974 หรือกฎหมายของรัฐหรือบทบัญญัติของพื้นที่ที่ในลำดับชั้นเดียวกัน ซึ่งไม่อาจยกเว้นได้ ความรับผิดของ SAP จะจำกัดอยู่เพียงการเลือกของ SAP แต่เพียงผู้เดียว: (i) ในกรณีของซอฟต์แวร์: (a) (i) การซ่อมแซมหรือการเปลี่ยนสินค้า หรือการจัดหาสินค้าเทียบเท่าให้ หรือ (ii) การชำระค่าใช้จ่ายในการซ่อมแซมหรือการเปลี่ยนดังกล่าว หรือการจัดหาสินค้าเทียบเท่า และ (ii) ในกรณีของบริการสนับสนุน: (x) การให้บริการสนับสนุนใหม่ หรือ (y) ค่าใช้จ่ายในการให้บริการอีกครั้ง  ในการคำนวณความรับผิดของ SAP ภายใต้สัญญานี้ ให้รวมถึงจำนวนเงินที่ชำระหรือมูลค่าของสินค้าหรือบริการที่เปลี่ยน, ซ่อม หรือจัดหาให้โดย SAP ตามวรรคนี้

c)  ทั่วไป (ข้อ 12): ข้อความต่อไปนี้ใช้แทนประโยคแรกของข้อนี้:

สัญญานี้อยู่ภายใต้บังคับของกฎหมายของรัฐหรือพทื้นที่ที่ท่านได้รับซอฟต์แวร์มา โดยไม่มีการอ้างอิงถึงกฎหมายขัดกันหรืออนุสัญญาว่าด้วยสัญญาในการจำหน่ายสินค้าระหว่างประเทศปี 1980 ของสหประชาชาติ และการแก้ไขเพิ่มเติมใดๆ ที่มี

เบลเยียมและฝรั่งเศส

a)  การจำกัดความรับผิดชอบ (ข้อ 8): ข้อความต่อไปนี้ใช้แทนข้อกำหนดทั้งหมดในข้อนี้:

เว้นแต่กฎหมายจะกำหนดไว้เป็นอื่น:

1. ความรับผิดที่ SAP มีต่อความเสียหายหรือความสูญเสียใดๆ ที่อาจเกิดขึ้นอันเป็นผลจากการปฏิบัติหน้าที่ตามสัญญานี้ถูกจำกัดไว้เฉพาะในส่วนของการชดเชยต่อความเสียหายและความสูญเสียที่พิสูจน์ได้และเกิดขึ้นจริง และเป็นผลโดยตรงจากการไม่ปฏิบัติตามข้อผูกพันดังกล่าว (หาก SAP เป็นฝ่ายผิด) โดยจำนวนเงินสูงสุดที่ชดเชยจะเท่ากับจำนวนเงินที่ท่านได้ชำระสำหรับซอฟต์แวร์ที่ได้ก่อให้เกิดความเสียหายดังกล่าว  ข้อจำกัดนี้มิให้ใช้บังคับกับความเสียหายที่เป็นการบาดเจ็บทางร่างกาย (รวมถึงการเสียชีวิต) และความเสียหายที่เกิดขึ้นกับอสังหาริมทรัพย์และทรัพย์สินส่วนบุคคลที่จับต้องได้ ซึ่ง SAP เป็นผู้รับผิดชอบตามกฎหมาย

2. SAP หรือผู้พัฒนาซอฟต์แวร์ใดๆ ของตนไม่ต้องรับผิดชอบต่อความเสียหายต่อไปนี้ไม่ว่าในกรณีใดๆ แม้จะได้รับการแจ้งให้ทราบถึงความเป็นไปได้ที่จะเกิดความเสียหายนั้นๆ: 1) ความสูญเสียหรือความเสียหายของข้อมูล 2) ความเสียหายทางอ้อมหรือที่เกิดจากอุบัติเหตุ หรือความเสียหายอันเป็นผลจากเศรษฐกิจ 3) การสูญเสียกำไร แม้ว่าจะเป็นผลโดยตรงที่เกิดขึ้นจากเหตุการณ์ที่ก่อให้เกิดความเสียหายนั้น หรือ 4) การสูญเสียธุรกิจ รายได้ ความนิยม หรือเงินออมที่คาดว่าจะได้รับ 

3. ข้อจำกัดและข้อยกเว้นความรับผิดชอบที่ได้ตกลงไว้ ณ ที่นี้มีผลใช้บังคับไม่เพียงเฉพาะกับกิจกรรมที่ SAP ได้ดำเนินการ แต่ยังใช้บังคับกับกิจกรรมที่ซัพพลายเออร์และผู้พัฒนาซอฟต์แวร์ของ SAP เป็นผู้กระทำด้วย และมีจำนวนเงินสูงสุดเท่ากับจำนวนเงินที่ SAP รวมถึงซัพพลายเออร์และผู้พัฒนาซอฟต์แวร์ของตนเป็นผู้รับผิดชอบร่วมกัน  ข้อจำกัดนี้มิให้ใช้บังคับกับความเสียหายที่เป็นการบาดเจ็บทางร่างกาย (รวมถึงการเสียชีวิต) และความเสียหายที่เกิดขึ้นกับอสังหาริมทรัพย์และทรัพย์สินส่วนบุคคลที่จับต้องได้ ซึ่ง SAP เป็นผู้รับผิดชอบตามกฎหมาย

b)  ทั่วไป (ข้อ 12): ข้อความต่อไปนี้ใช้แทนประโยคแรกของข้อนี้:

สัญญานี้อยู่ภายใต้บังคับของกฎหมายของประเทศที่ท่านได้มาซึ่งซอฟต์แวร์ โดยไม่มีการอ้างอิงถึงกฎหมายขัดกัน หรืออนุสัญญาว่าด้วยสัญญาในการจำหน่ายสินค้าระหว่างประเทศปี 1980 ของสหประชาชาติ และการแก้ไขเพิ่มเติมใดๆ ที่มี

บราซิล

a) การรับประกัน (ข้อ 7):  ข้อความต่อไปนี้ใช้แทนข้อกำหนดทั้งหมดในข้อนี้:

(a)  SAP ขอรับประกันต่อท่านว่า (i) ในระยะเวลาหก (6) เดือนนับจากวันส่งมอบซอฟต์แวร์ ซอฟต์แวร์จะทำงานตามตำบรรยายที่กำหนดไว้ในเอกสารมาตรฐานซึ่งมีมาพร้อมกับซอฟต์แวร์ และ (ii) ในระยะเวลาหก (6) เดือนนับจากวันส่งมอบสื่อ (เช่น ซีดีรอม) สื่อดังกล่าวจะไม่มีข้อบกพร่องใดๆ ในวัสดุและการผลิต การรับประกันข้างต้นจะไม่ครอบคลุมถึงข้อบกพร่องอันเป็นผลมาจากการเกิดอุบัติเหตุ, การใช้งานที่ไม่ถูกต้อง, การซ่อมแซมโดยไม่ได้รับอนุญาต, การดัดแปลง, การปรับปรุงประสิทธิภาพ หรือการใช้งานผิดประเภท ท่านเข้าใจและยอมรับว่าในขั้นการพัฒนาเทคโนโลยีที่ทันสมัยนั้นไม่อาจจะทำการพัฒนาซอฟต์แวร์ที่ปราศจากข้อผิดพลาดโดยสิ้นเชิง ดังนั้น SAP ไม่สามารถรับประกันได้ว่าซอฟต์แวร์จะทำงานโดยไม่ติดขัดหรือปราศจากข้อผิดพลาด การส่งสำเนาเพิ่มเติมของซอฟต์แวร์ หรือการแก้ไขหรือการอัปเกรดซอฟต์แวร์ รวมทั้งรุ่นต่างๆ ที่อยู่ภายใต้บริการสนับสนุนจะไม่ถือเป็นการเริ่มต้นนับระยะเวลาการรับประกันใหม่หรือมีผลต่อระยะเวลาการรับประกัน

(b) การแแก้ไขความเสียหายอย่างจำกัดที่เกิดขึ้นจากการรับประกันตามที่กล่าวมาในตอนต้นนั้น จะเป็นข้อใดข้อหนึ่งต่อไปนี้ตามตัวเลือกของ SAP (i) การแก้ไขหรือการเปลี่ยนซอฟต์แวร์กับผลิตภัณฑ์ที่เป็นไปตามการรับประกันแบบมีข้อจำกัดที่ระบุไว้ข้างต้น หรือ (ii) การคืนเงินสำหรับซอฟต์แวร์และการสิ้นสุดสัญญาการอนุญาตให้ใช้สิทธิ์นี้เนื่องจากสำเนาดังกล่าวไม่เป็นไปตามสัญญา SAP จะดำเนินการแก้ไขดังกล่าวให้แก่ท่าน หากท่านแจ้ง SAP เป็นลายลักษณ์อักษรถึงการละเมิดการรับประกันแบบมีข้อจำกัดที่ระบุไว้ข้างต้นใดๆ ภายในระยะเวลาสามสิบ (30) วันนับจากวันส่งมอบซอฟต์แวร์

(c) ผู้ได้รับสิทธิ์เข้าใจและยอมรับว่าในขั้นการพัฒนาเทคโนโลยีที่ทันสมัยนั้นไม่อาจจะทำการพัฒนาซอฟต์แวร์ที่ปราศจากข้อผิดพลาดโดยสิ้นเชิง และซอฟต์แวร์ได้รับการพัฒนาสำหรับการใช้งานของลูกค้าทั่วไปสำหรับซอฟต์แวร์ธุรกิจ เว้นแต่การรับประกันที่ระบุไว้โดยชัดแจ้งในข้อ 7 นี้ SAP และซัพพลายเออร์จะสงวนสิทธิ์การรับประกันอื่นๆ ทั้งหมด ซึ่งรวมถึงแต่ไม่จำกัดเพียงการรับประกันโดยนัยใดๆ (I) ในเชิงพาณิชย์ (II) เกี่ยวกับความเหมาะสมเพื่อการใช้งานเฉพาะด้าน (III) เกี่ยวกับการไม่ละเมิดสิทธิ์ของบุคคลอื่น หรือ (IV) ในข้อบกพร่องที่ปิดบังไว้ ในกรณีบางรัฐ/บางเขตอำนาจศาลไม่อนุญาตให้มีข้อยกเว้นของการรับประกันโดยนัย ข้อยกเว้นดังกล่าวไม่มีผลบังคับใช้ ทั้งนี้ ท่านอาจมีสิทธิ์ทางกฎหมายอื่นที่แตกต่างกันไปในแต่ละรัฐหรือตามเขตอำนาจศาล ผู้ได้รับสิทธิ์ยอมรับว่าในการเข้ามาเป็นส่วนหนึ่งในสัญญานี้ ผู้ได้รับสิทธิ์ใช้ประสบการณ์ ทักษะ และการตัดสินของตัวผู้ได้รับสิทธิ์เองในการประเมินซอฟต์แวร์ และผู้ได้รับสิทธิ์พึงพอใจในความเหมาะสมของซอฟต์แวร์ว่าสามารถตอบสนองความต้องการของผู้ได้รับสิทธิ์ได้

b) การจำกัดความรับผิดชอบ (ข้อ 8): ข้อความต่อไปนี้ใช้แทนข้อกำหนดทั้งหมดในข้อนี้:

ภายใต้บทบัญญัติของกฎหมาย SAP หรือผู้จัดจำหน่าย, ซัพพลายเออร์ หรือบริษัทในเครือจะไม่รับผิดชอบทางกฎหมายใดๆ ต่อท่านหรือบุคคลอื่นใดสำหรับความเสียหายทางอ้อม, ความเสียหายเฉพาะ, ความเสียหายที่เกิดขึ้นโดยอุบัติเหตุ, ความเสียหายที่เป็นผลสืบเนื่อง หรือจากการกระทำความผิด ซึ่งรวมถึงแต่ไม่จำกัดเพียงความสูญเสียหรือความไม่ถูกต้องของข้อมูลใดๆ หรือค่าใช้จ่ายของสินค้าทดแทน โดยไม่คำนึงถึงหลักการความรับผิด (รวมถึงความประมาทเลินเล่อ) และถึงแม้ว่า SAP จะทราบถึงความเป็นไปได้ที่อาจเกิดความเสียหายดังกล่าวแล้วก็ตาม  ความรับผิดทั้งหมดของ SAP และซัพพลายเออร์ต่อความเสียหายโดยตรงตามจริงเนื่องด้วยสาเหตุใดก็ตามจะจำกัดเพียงค่าธรรมเนียมการอนุญาตให้ใช้สิทธิ์ในซอฟต์แวร์ที่ผู้ได้รับสิทธิ์ชำระสำหรับซอฟต์แวร์ หรือค่าธรรมเนียมที่ผู้ได้รับสิทธิ์ชำระสำหรับบริการซึ่งก่อให้เกิดความเสียหายต่างๆ โดยตรง  อย่างไรก็ตามข้อจำกัดเหล่านี้จะใช้กับการไม่เป็นไปตามวัตถุประสงค์สำคัญของการแก้ไขแบบมีข้อจำกัดใดๆ การจัดสรรความเสี่ยงดังกล่าวจะสะท้อนในค่าธรรมเนียมที่คิดภายใต้สัญญาการอนุญาตให้ใช้สิทธิ์นี้ ผู้ได้รับสิทธิ์ยอมรับอีกว่า ข้อจำกัดความรับผิดตามข้อนี้ถือเป็นสาระสำคัญของสัญญานี้ และไม่มีข้อจำกัดใดๆ ราคาและข้อกำหนดอื่นๆ ที่ระบุไว้ในสัญญานี้อาจแตกต่างกันไป

c) ทั่วไป (ข้อ 12) ข้อความต่อไปนี้ใช้แทนคำว่า “นิวยอร์ก”:  

บราซิล

เยอรมนีและออสเตรีย

a)  การรับประกัน (ข้อ 7):  ข้อความต่อไปนี้ใช้แทนข้อกำหนดทั้งหมดในข้อนี้:

SAP ขอรับประกันว่าซอฟต์แวร์มีท่านสมบัติการทำงานตามที่ระบุไว้ในเอกสารที่เกี่ยวข้อง ("เอกสารแสดงคุณสมบัติ") โดยมีระยะเวลาการรับประกันจำกัดตามใบเสร็จรับเงินของซอฟต์แวร์นั้นเมื่อใช้งานบนฮาร์ดแวร์ที่มีการกำหนดค่าตามที่แนะนำ  ระยะเวลาการรับประกันที่จำกัด หมายถึง หนึ่งปีหากท่านเป็นผู้ใช้งานในเชิงธุรกิจ และสองปีหากท่านไม่ใช่ผู้ใช้งานในเชิงธุรกิจ  การเปลี่ยนแปลงที่ไม่มีนัยสำคัญจากเอกสารแสดงคุณสมบัติไม่ก่อให้เกิดสิทธิการรับประกันใดๆ  การรับประกันอย่างจำกัดนี้ไม่มีผลใช้บังคับกับซอฟต์แวร์ที่ได้ให้แก่ท่านโดยไม่มีการคิดค่าใช้จ่าย (ตัวอย่างเช่น ซอฟต์แวร์อัปเดต ซอฟต์แวร์รุ่นพรีรีลีส ซอฟต์แวร์ทดลองใช้งาน หรือ NFR) หรือซอฟต์แวร์ที่ท่านได้แก้ไขเปลี่ยนแปลง จนถึงกรณีที่การแก้ไขเปลี่ยนแปลงนั้นก่อให้เกิดความชำรุดบกพร่อง  ในการเรียกร้องสิทธิ์การรับประกัน ท่านต้องส่งคืนซอฟต์แวร์พร้อมหลักฐานการซื้อให้แก่บริษัทที่ท่านได้มาซึ่งซอฟต์แวร์นั้น โดย SAP เป็นผู้รับผิดชอบค่าใช้จ่าย  หากคุณสมบัติการทำงานของซอฟต์แวร์เปลี่ยนแปลงโดยมีนัยสำคัญจากคุณสมบัติที่ได้ตกลงไว้ SAP มีสิทธิ์ที่จะซ่อมแซมหรือเปลี่ยนซอฟต์แวร์นั้นทดแทนได้ ด้วยวิธีการทดลองปฏิบัติ (Re-performance) โดยให้อยู่ในดุลยพินิจของตน  หากไม่สามารถดำเนินการดังกล่าวได้ ท่านมีสิทธิ์ได้รับการลดราคาซื้อ หรือบอกเลิกสัญญาซื้อได้  

b)  การจำกัดความรับผิดชอบ (ข้อ 8): วรรคต่อไปนี้เป็นส่วนเพิ่มเติมจากข้อนี้:

ข้อจำกัดและข้อยกเว้นที่ระบุอยู่ในข้อนี้จะไม่ใช้บังคับกับความเสียหายที่เกิดจากเจตนาหรือความประมาทเลินเล่ออย่างร้ายแรงของ SAP  นอกจากนี้ SAP จะต้องรับผิดชอบค่าเสียหายโดยมีจำนวนเงินไม่เกินค่าเสียหายในกรณีที่สามารถคาดหมายได้ว่าความเสียหายใดๆ ที่เกิดจาก SAP หรือตัวแทน เกิดจากความประมาทในการละเลยหน้าที่สำคัญตามสัญญา  การจำกัดความรับผิดนี้ใช้บังคับกับการใช้สิทธิเรียกร้องในความเสียหายทุกกรณี โดยไม่คำนึงถึงหลักกฎหมายของการเรียกร้องสิทธิ์ดังกล่าว และโดยเฉพาะอย่างยิ่งกับการเรียกร้องสิทธิ์ตามสัญญาล่วงหน้าหรือสัญญาย่อยใดๆ  อย่างไรก็ตาม การจำกัดความรับผิดนี้จะไม่มีผลใช้บังคับกับความรับผิดใดๆ ก็ตามที่กฎหมายมีอำนาจบังคับ ภายใต้การดำเนินการรับผิดชอบของผลิตภัณฑ์นั้น หรือไม่มีผลบังคับใช้กับความเสียหายใดๆ ที่เกิดขึ้นอันผิดไปจากการรับประกันที่แจ้งไว้อันมีเจตนาในการคุ้มครองท่านจากความเสียหายจำเพาะที่เกิดขึ้น  ข้อความในวรรคนี้ไม่มีเจตนาที่จะจำกัดความรับผิดชอบในส่วนของขอบเขตความรับผิดชอบที่กฎหมายที่มีอำนาจบังคับได้กำหนดไว้

c)  ทั่วไป (ข้อ 12): ข้อความต่อไปนี้ใช้แทนประโยคแรกของข้อนี้:

สัญญานี้อยู่ภายใต้บังคับของกฎหมายของประเทศที่ท่านได้จัดหาซอฟต์แวร์ โดยไม่มีการอ้างอิงถึงกฎหมายขัดกัน หรืออนุสัญญาว่าด้วยสัญญาในการจำหน่ายสินค้าระหว่างประเทศปี 1980 ของสหประชาชาติ และการแก้ไขเพิ่มเติมใดๆ ที่มี

อิตาลี

a)  การจำกัดความรับผิดชอบ (ข้อ 8): ข้อความต่อไปนี้ใช้แทนข้อกำหนดทั้งหมดในข้อนี้: 

นอกเหนือจากความเสียหายที่เกิดจากความประมาทเลินเล่ออย่างร้ายแรงหรือการกระทำผิดโดยจงใจ ซึ่ง SAP ไม่สามารถจำกัดความรับผิดนั้นได้ ความรับผิดของ SAP ที่มีต่อความเสียหายโดยตรงและโดยอ้อมที่เกี่ยวข้องกับความชำรุดบกพร่องที่มีอยู่เดิม หรือความชำรุดบกพร่องเพิ่มเติมของซอฟต์แวร์ หรือที่เกี่ยวข้องกับการใช้งานหรือไม่ใช้งานซอฟต์แวร์ หรือที่เกี่ยวข้องกับกรณีใดๆ ก็ตามอันเป็นการผิดสัญญานี้ จะถูกจำกัดไว้เฉพาะในส่วนของค่าธรรมเนียมที่ท่านได้ชำระให้แก่ SAP สำหรับซอฟต์แวร์ หรือสำหรับส่วนหนึ่งส่วนใดของซอฟต์แวร์ที่ก่อให้เกิดความเสียหายดังกล่าว

b)  ทั่วไป (ข้อ 12): ข้อความต่อไปนี้ใช้แทนประโยคแรกของข้อนี้:

สัญญานี้อยู่ภายใต้บังคับของกฎหมายของประเทศที่ท่านได้จัดหาซอฟต์แวร์ โดยไม่มีการอ้างอิงถึงกฎหมายขัดกัน หรืออนุสัญญาว่าด้วยสัญญาในการจำหน่ายสินค้าระหว่างประเทศปี 1980 ของสหประชาชาติ และการแก้ไขเพิ่มเติมใดๆ ที่มี

สหราชอาณาจักร

c)  ทั่วไป (ข้อ 12): ข้อความต่อไปนี้ใช้แทนประโยคแรกของข้อนี้:

สัญญานี้อยู่ภายใต้บังคับของกฎหมายของประเทศอังกฤษและเวลส์ โดยไม่มีการอ้างอิงถึงกฎหมายขัดกัน หรืออนุสัญญาว่าด้วยสัญญาในการจำหน่ายสินค้าระหว่างประเทศปี 1980 ของสหประชาชาติ และการแก้ไขเพิ่มเติมใดๆ ที่มี  ทั้งนี้ โดยไม่คำนึงถึงข้อความที่กล่าวไว้มาแล้วในสัญญานี้ ไม่มีข้อความใดในสัญญานี้ที่เป็นการสร้างหรือมอบ (ไม่ว่าโดยชัดแจ้งหรือโดยปริยาย) สิทธิ์หรือผลประโยชน์อื่นใด ไม่ว่าเพื่อให้เป็นไปตามกฎหมายสัญญา สิทธิ์ของบุคคลที่สาม ปี 1999 หรือเพื่อประโยชน์แก่บุคคลอื่นที่ไม่ใช่คู่สัญญานี้

โปรดระบุด้านล่างนี้ว่าท่านยอมรับ หรือไม่ยอมรับ ข้อกำหนดและเงื่อนไขของสัญญาการอนุญาตให้ใช้สิทธิ์ซอฟต์แวร์นี้







เอกสารลับ		1
BusinessObjects Clickwrap thTH.v.7-2011





